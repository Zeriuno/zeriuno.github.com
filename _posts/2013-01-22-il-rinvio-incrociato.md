--- 
title: Il rinvio incrociato
layout: post
date: 2013-01-22
status: publish
tags: 
- Scrittura
type: post
published: true
---

Un breve appunto per definire una funzione e sui programmi che la offrono.

Un testo, soprattutto scientifico, tratta diversi aspetti collegati tra loro (ci si può augurare), talora in maniera molto forte ed interdipendente. Se il legame non è reso palese dalla contiguità delle parti, è d'uso richiamare l'attenzione del lettore sull'altra faccia della questione e rinviarlo al luogo nel quale essa è trattata: A questo proposito si veda anche l'analisi della fortuna dell'artista, </i>infra</i>.

Sperando che non si impigrisca, ma possa consacrare più energie alla lettura ed alla comprensione del testo, si può aiutare il lettore a districarsi in questi incroci rinviandolo direttamente al passo in questione indicandone la pagina. Il compito deve essere chiaramente assolto dal <span lang="en">computer</span>, che si fa carico di memorizzare il punto al quale rinviare e tenere conto dei cambiamenti che, nel corso del lavoro di scrittura, subisce il suo numero di pagina.

A mia conoscenza si fanno carico di gestire i riferimenti incrociati (<span lang="en">cross-reference</span> nei manuali d'uso in inglese) questi programmi:

* [LaTeX][4]
* [Scrivener][3]
* [<span lang="en">Nisus</span>][1] nelle sue versioni <span lang="en">Express</span> e <span lang="en">Pro</span>
* [Mellel][2]

Di questi i primi due sono disponibili per ogni sistema operativo, gli ultimi solo per <span lang="en">Mac <abbr title="Operative System" lang="en">OS </abbr> X</span>. LaTeX è l'unico gratuito, ed il più complesso dei tre (ma non impossibile).

##Scrivener

Per usare Scrivener su diversi sistemi operativi è necessario acquistare una licenza per ogni sistema operativo (la licenza consente però di installare il programma su tutti i <span lang="en">computer</span> di una medesima famiglia).
La versione di Scrivener per Linux è stata messa in cantiere recentemente ed è attualmente non pienamente funzionante.

##Melllel

Mellel da poco è stato declinato in una versione minore, venduta tramite <span lang="en">Mac App Store</span>: [Mellel <span lang="en">Lite</span>][5]. Questa versione non offre la possibilità di effettuare rinvii incrociati, che tuttavia può essere acquistata a 5,99€ (ugualmente assenti la creazione automatica di un indice e della gestione delle bibliografie).

Il prezzo di Mellel è di 39$, 29$ per studenti, studiosi e docenti. Mellel <span lang="en">Lite</span> ha un prezzo fissato a 17,99€, con possibilità di acquistare la versione completa per 17,99€ supplementari (un totale più oneroso che un acquisto diretto della versione). Come misura promozionale, Mellel <span lang="en">Lite</span> è inizialmente proposto a 4,49€, destinato ad aumentare gradualmente nel tempo (acquistare la versione minore e successivamente pagare il supplemento per le funzioni avanzate è quindi al momento finanziariamente conveniente).


[1]: http://www.nisus.com/ "Il sito di Nisus, in inglese"
[2]: http://redlers.com/ "Il sito di Melle, in inglese"
[3]: http://literatureandlatte.com/ "Il sito di Scrivener, in inglese"
[4]: http://www.guitex.org/ "Il sito del Gruppo Utilizzatori Italiani di TeX"
[5]: https://itunes.apple.com/it/app/mellel-lite/id539437141?mt=12 "Mellel Lite, sul Mac App Store"