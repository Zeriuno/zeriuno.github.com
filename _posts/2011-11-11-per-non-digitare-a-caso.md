--- 
title: Per non digitare a caso
layout: post
status: publish
tags: 
- Computer
- Mac
- Scrittura
meta: 
  jabber_published: "1320976288"
  email_notification: "1320976291"
  _edit_last: "24994084"
type: post
published: true
---
Per nominare i documenti, così come per scrivere, talvolta sono necessari dei caratteri che non si trovano sulla tastiera. Come <a title="Anagrafe dei bit: nominare le immagini" href="/2011/11/07/anagrafe-dei-bit-nominare-le-immagini.html">segnalavo</a>, può servire, ad esempio il segno <em>†</em>, che usando Mac OS si fa con la combinazione <em>alt x</em>. Esistono tanti altri segni utili, e piuttosto che fare una lista, tanto vale spiegarvi direttamente come trovarli da soli, su Mac, e senza dovere procedere per tentativi.

Se nella barra del menu non appare la bandierina che la configurazione della vostra tastiera (probabilmente una bandierina italiana, eventualmente accompagnata dalla scritta <em>PRO</em>), rimediate come segue.

Aprite le Preferenze di Sistema, tramite Spotlight, Dock o Mela in alto a sinistra e, poi, aprite Lingua e Testo.

<img title="Preferenze di Sistema, Lingua e Testo" src="/immagini/tastiera1.jpg" alt="Preferenze di Sistema, Lingua e Testo" />

Nella sezione Sorgenti di input, selezionate Visore tastiera e caratteri e, in basso, Mostra menu tastiera nella barra del menu.

<img title="Mostra Visore tastiera" src="/immagini/tastiera2.jpg" alt="Mostra Visore tastiera" />
<img title="Mostra tastiera nella barra del menu" src="/immagini/tastiera3.jpg" alt="Mostra tastiera nella barra del menu" />

Avendo quindi una bandierina in alto a destra, potete premerla e chiedere di vedere il visore della tastiera.

<img title="Chiedere il visore della tastiera" src="/immagini/tastiera4.jpg" alt="Chiedere il visore della tastiera" />

Ed ecco quello che appare

<img title="Il visore della tastiera" src="/immagini/tastiera5.jpg" alt="Il visore della tastiera" />

I tasti grigio scuro sono quelli che stavo premendo, e, premendo <em>alt</em> potrete vederne alcuni in arancione: corrispondono ad un segno che sarà associato al carattere successivo, si tratta di ˜ˆ´`¨. Non solo potrete quindi scrivere <i>È</em> ma anche scovare ø (io me ne servo per indicare il diametro di una medaglia nel nome di un’immagine, ad esempio), oltre che usare i dittonghi <em>æ</em> e <em>œ</em>.
