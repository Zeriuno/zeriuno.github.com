--- 
title: Sull'accordo di digitalizzazione tra Mibac e Google
layout: post
date: 2013-02-01
status: publish
tags: 
- libri elettronici
- Politiche culturali
type: post
published: true
---

In [un intervento precedente][1] mi chiedevo che fosse dell'accordo di cooperazione tra <span lang="en">Google</span> ed il <abbr title="Ministero per i Beni e le Attività Culturali" lang="it">Mibac</abbr>.<br>
La cooperazione, che secondo la Corte dei Conti è uno dei pochi punti positivi [dell'operato di Mario Resca alla <abbr title="Direzione Generale Valorizzazione" lang="it">DGVal</abbr>][2], è stata annunciata il [10 Marzo 2009][3]; il sito del Ministero gli consacrò una pagina, [ancora visibile oggi][4], e i quotidiani degli articoli, [anche in linea][8].

Con l'accordo, <span lang="en">Google</span> si impegnava a mettere a disposizione della controparte il risultato dell'elaborazione, consentendo alle istituzioni italiane di rendere disponibili le risorse anche su altre piattaforme che quella del motore di ricerca (che, [come abbiamo visto][1], è cambiata nel senso di una minore apertura).

>Tra le opere rare e rilevanti che la Biblioteca Nazionale di Firenze includerà nel progetto vi sono:<br>
* Rare opere scientifiche del XVIII Secolo e dell’Illuminismo;
* Opere letterarie del XIX Secolo che hanno creato il clima culturale che ha portato all’unità d’Italia;
* Opere illustrate e litografie di ogni epoca.

>La Biblioteca Nazionale di Roma includerà nel progetto di digitalizzazione tra le altre:<br>
* Rare prime edizioni di opere del XIX Secolo;
* Opere di Giambattista Vico, Keplero e Galileo Galilei;
* Erbari e Farmacopee del XIX Secolo.

Come segnalato in un'interrogazione parlamentare al Ministro Ornaghi da parte degli <abbr title="onorevoli" lang="it">on.</abbr> Vittoria Franco ed Andrea Marcucci, per più di due anni l'accordo non è stato seguito da effetti perché non è stato effettuato il trasporto dei volumi [verso il centro di elaborazione][5] (un'operazione certamente non banale come può apparire, e forse sarebbe stato più utile e facile allestire i centri di elaborazione nelle biblioteche stesse, anche per motivi conservativi).<br>
Il Ministero ha reso conto [delle difficoltà sorte][6] ed a fine Dicembre  [da diversi siti][7] è stata diffusa la notizia dell'inizio delle operazioni. Diversi i numeri relativi all'operazione: una prima fase di scannerizzazione, quella appena inaugurata, riguarda cinquecentomila testi, eventualmente seguita da una seconda, di uguale importanza; due o tre mesi saranno necessari per i primi risultati, tra i diciotto ed i ventiquattro, invece, per trecentoquarantamila opere.

Chiarito lo stato di avanzamento dell'accordo, due questioni restano dunque aperte. La prima riguarda la effettiva disponibilità dei volumi su altre piattaforme che quella di <span lang="en">Google</span>: è ancora garantita, sarà effettivamente sfruttata (integrando i libri nella banca dati di Europeana, ad esempio)?<br>
La seconda porta sulla possibilità di conoscere i risultati. Anna Maria Buzzi, direttore generale per la valorizzazione del patrimonio culturale, spende buone parole [in favore della comunicazione][7]:

>Sulla conservazione del nostro patrimonio siamo bravi. Dobbiamo invece attrezzarci per renderlo più chiaro e fruibile. E se anche il Papa si è messo a utilizzare internet e <span lang="en">Twitter</span> vorrà dire qualcosa.

Per rendere conto dell'avanzamento dei lavori basterebbe poco: una pagina internet, delle notifiche via <abbr title="Really Simple Syndication" lang="en">RSS</abbr>, o anche il tanto invocato <span lang="en">Twitter</span>. In questa maniera invece di restare come segreta, riservata a chi la scopre grazie ad una ricerca fortunata, la notizia della disponibilità di un testo sarebbe in breve tempo di dominio pubblico.


Integro nell'articolo un commento, a firma nunpetrus, utile complemento:

>le scansioni dei libri prelevati dalle collezioni delle biblioteche italiane cominciano ad essere disponibili in <span lang="en">googlebooks</span>

>le più recenti, in quanto a data di immissione nel sistema, datano maggio 2013, Febbraio quelle meno recenti

>Non ho personalmente trovato traccia dei libri della biblioteca nazionale di Napoli (chiamerò nei prossimi giorni per vedere se riesco a ottenere informazioni); i volumi attualmente disponibili al momento, sembrano provenire dalla BIBLIOTECA NAZIONALE CENTRALE DI FIRENZE e dalla biblioteca dell'università LA SAPIENZA di Roma 

>ecco alcuni esempi dei volumi digitalizzati (scansionati a colori poi convertiti in bianco e nero - di modo da poterli stampare agevolmente alloccorrenza - e compressi con l'algoritmo jbig2 tramite l'encoder jbig2enc sviluppato da Adam Langley appositamente per google) 

>BIBLIOTECA NAZIONALE CENTRALE DI FIRENZE<br>
[http://books.google.it/books?id=Ho4-en-m9SEC](http://books.google.it/books?id=Ho4-en-m9SEC "")<br>
[http://books.google.it/books?id=OmOee7OFlJwC](http://books.google.it/books?id=OmOee7OFlJwC "")<br>
[http://books.google.it/books?id=f9eWB1ZEdHUC](http://books.google.it/books?id=f9eWB1ZEdHUC "")<br>

>altri volumi della BIBLIOTECA NAZIONALE CENTRALE DI FIRENZE, possono essere visualizzati effettuando una ricerca con la chiave "annibale giulioni" nome del donatore dal cui fondo sembrano provenire le opere attualmente digitalizzate da googlebooks e appartenenti alla BIBLIOTECA NAZIONALE CENTRALE DI FIRENZE 

>Sapienza - Università di Roma<br>
[http://books.google.it/books?id=84wzXnqM6lEC](http://books.google.it/books?id=84wzXnqM6lEC "")<br>
[http://books.google.it/books?id=D2u1NL7Jrx8C](http://books.google.it/books?id=D2u1NL7Jrx8C "")<br>

>altri volumi della Sapienza - Università di Roma, possono essere visualizzati effettuando una ricerca con la chiave "Fondazione G. Gentile" nome del fondo da cui sembrano provenire le opere attualmente digitalizzate da googlebooks e appartenenti alla biblioteca de la Sapienza - Università di Roma


[1]: /2013/01/15/scaricare-un-libro-da-google-books.html
[2]: http://espresso.repubblica.it/dettaglio/cultura-il-flop-del-supermanager/2197582//0 "Resoconto del duro parere della Corte dei Conti sull'operato di Mario Resca"
[3]: https://sites.google.com/a/pressatgoogle.com/italianlibraries/ "La data dell'annuncio"
[4]: http://www.beniculturali.it/mibac/export/MiBAC/sito-MiBAC/Contenuti/Ministero/Accordi/Altri/visualizza_asset.html_1672918906.html "Sul sito del ministero dei beni culturali"
[5]: http://www.techeconomy.it/2012/09/05/pd-mai-partito-laccordo-tra-mibac-e-google-sulle-biblioteche/ "Una notizia che rende conto dell'interrogazione"
[6]: http://www.italiaoggi.it/news/dettaglio_news.asp?id=201209051746167365&chkAgenzie=ITALIAOGGI "Riassunto su Italia Oggi"
[7]: http://web20.excite.it/accordo-google-mibac-i-classici-della-letteratura-italiana-sul-web-N132938.html "Ad esempio su Excite.it"
[8]: http://www.repubblica.it/tecnologia/2010/03/10/news/google_books_accordo_ministero-2583000/ "Un articolo su Repubblica.it" 