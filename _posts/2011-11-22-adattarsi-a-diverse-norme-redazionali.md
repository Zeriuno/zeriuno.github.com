--- 
title: Adattarsi a diverse norme redazionali
layout: post
status: publish
tags: 
- Computer
- Scrittura
type: post
published: true
---
Io non ho la televisione in casa, per cui no, rispondo preventivamente, non ho appena visto Marzullo (e no, non è mio vicino di casa, per cui non l'ho visto fuori dalla televisione).Ciò non ostante avevo voglia di farmi una domanda, e provare a rispondermi da solo: ve ne faccio partecipi.

>Tempo fa ho sentito di un programma di scrittura che gestisce le note in modo da poter applicare a scelta le norme redazionali, diverse, della rivista A oppure B. Ti dice nulla?

Sì e no, ma prima di vedere, una premessa: per <i>note</i> non faccio riferimento ad un elemento tipografico della pagina, ma ai riferimenti bibliografici (che sono indispensabili ad un qualsiasi discorso scientifico; <a href="http://storiedellarte.com/2011/11/via-belle-arti-56.html" title="Su Storie dell'arte, ovviamente!">uno spunto sulle note</a>).

##No

Non saprei dare un nome a questo programma, e, a meno che non si tratti di Word, che offre uno strumento per gestire la bibliografia, non penso esista.

##Sì

Nel momento in cui si affida la gestione dei riferimenti bibliografici ad un programma esterno, e quindi non quello che si usa per scrivere (diversamente da quel che si chiedeva nella domanda), allora sì, ho dei nomi da fornire: Bookends, per esempio (ne abbiamo già parlato), o <a href="http://www.zotero.org/" title="Sito ufficiale">Zotero</a>, libero e gratuito, <a href="http://www.bibtex.org/" title="Sito ufficiale">BibTeX</a> (non ho paura di dichiararmi assolutamente incompetente in materia, comunque è ovviamente gratuito, e più che libero direi… brado!), Endnote, Refworks (entrambi citati quando si parlava delle pecche dell'OPAC <abbr title="Sistema Bibliotecario Nazionale">SBN</abbr>). Non penso, però, che <span lang="en">Mendeley</span> lo faccia (Sergio mi dirà se ho detto una castroneria).

Un riferimento bibliografico, è fatto di ingredienti (nome, cognome, titolo, anno, editore, città, curatore, pagine, rivista, numero, anno, fascicolo, chi più ne ha, più ne metta) e di ricetta (la forma e l'ordine in cui sono citati gli elementi). Dando ad un gestore di riferimenti bibliografici le indicazioni di cui ha bisogno , poi è semplice cambiare dalle norme redazionali A a quelle B: basta dire al programma quale è la ricetta da utilizzare, lo stile bibliografico.

Ho già citato <span lang="fr">Léo Dumont</span> a proposito di <span lang="en">Bookends</span>, torno a farlo, perché ha parlato di come aggiungere uno stile bibliografico a MacTeX (la presenza di TeX indica che si tratta di qualcosa di attinente alla famiglia LaTeX, ma per il resto nulla so), <a href="http://ldumont.org/blog/2009/07/15/ajouter-un-style-bibliographique-bst-dans-mactex/" title="Sul suo blog personale">qui</a>. Uno stile bibliografico, talvolta, è stato creato da qualcuno di così generoso, intelligente ed altruista, che lo condivide, <a href="http://zotero.hypotheses.org/category/csl" title="Su Hypothèses.org">qui</a>, per esempio, dove si raccolgono degli stili (propri riviste) per Zotero. Idealmente, addirittura, una rivista potrebbe essere consapevole di quello che vuole, e fornire a chi contribuisce gli strumenti per adattarsi alle richieste: la redazione potrebbe fornire lo stile bibliografico richiesto! Ma temo di stare sognando: esistono casi del genere che voi sappiate?