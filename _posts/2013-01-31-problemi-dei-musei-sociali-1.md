--- 
title: Problemi dei musei sociali 1
layout: post
date: 2013-01-31
status: publish
tags: 
- Politiche culturali
type: post
published: true
---
Aderendo al [dogma del momento][1], la <span lang="fr">Cinémathèque française</span> fa uso dei <span lang="en">social network</span> per promuovere le sue attività. [La proiezione][2] di un film di <span lang="ne">Paul Verhoeven, Turks fruit</span> è stata segnalata con un messaggio su <span lang="en">FaceBook</span>, evento banale dalle conseguenze inattese ed illuminanti.

##La censura

Il messaggio è stato censurato per il carattere "pornografico" della fotografia, quella che segue.

<img src="/immagini/facebook1.jpg" title="" alt="In una stanza, una donna nuda, di profilo, si lascia cadere su un uomo sdraiato su un letto">

Segue una lamentela ripetuta della chiusura di <span lang="en">Facebook</span>, su <span lang="en">Twitter</span>, con diffusione dell'immagine ([una][3], [due][4], [tre][5]). Censurare un istituzione culturale che promuove un'opera dello spirito è indubbiamente un gesto che oggi apparirebbe sicuramente inaccettabile se fosse compiuto da un politico, ed anche in altri casi, tanto che quando è avvenuto per [la pipa di <span lang="fr">Tati</span>][6] e [la Venere di <span lang="de">Cranach</span>][7] è stato necessario un dietro front. Con <span lang="en">Facebook</span>, però, nessun cambiamento di rotta (nessuno in passato, nessuno da prevedere o sperare).

La censura, che segue ad un controllo effettuato molto verosimilmente da un programma, viene applicata a tutti gli utenti, ed è un punto ben noto delle regole del servizio. Nello scegliere <span lang="en">Facebook</span>, la <span lang="fr">Cinémathèque</span> ha accettato di sottostare ad una censura permanente. Si spera tra l'altro che la scelta fosse consapevole e non frutto di ignoranza e leggerezza, come potrebbe fare credere leggere il messaggio di preoccupazione in vista [della mostra su Pasolini][8].

Il problema, tra l'altro, non è neppure <span lang="en">Facebook</span>, ma, [come osserva <span lang="fr">Tristan Nitot</span>][9], il sistema che centralizza i contenuti e sottopone gli scambi e le interazioni ad una potenziale censura, sempre e comunque. <span lang="en">Twitter</span> non è il buono della situazione che perché più permissivo, ma ugualmente pericoloso, potenzialmente.

##L'immagine

Se la <span lang="fr">Cinémathèque française</span> riesce ad essere [una delle prime istituzioni culturali francesi sui <span lang="en">Social Network</span>][10], un altro aspetto sembra sfuggirle, quello relativo alla proprietà intellettuale.

Dopo avere elogiato <span lang="en">Twitter</span>, cosa direbbe la <span lang="fr">Cinémathèque</span> se un domani tutte le immagini fornite al servizio fossero usate per delle pubblicità? <span lang="en">Twitter</span>, come anche <span lang="en"> Facebook</span>, ha il diritto di fare un ampio uso di tutti i contenuti forniti, usandoli per scopi pubblicitari, rivendendo l'autorizzazione a terzi. E se un domani <span lang="ne">Paul Verhoeven</span> scoprisse che un fotogramma di <span lang="ne">Turks fruit</span> è stato usato in una pubblicità, che l'uso è legittimo perché acquistato da <span lang="en">Twitter</span>, e facesse causa alla <span lang="fr">Cinémathèque</span> per avere fatto un uso indebito ed inappropriato della sua opera?

Se non fosse troppo ambizioso, si potrebbe sperare che, per la seconda volta, la <span lang="fr">Cinémathèque</span> sia il punto di partenza di un sussulto sociale di grandi dimensioni.

[1]: http://storiedellarte.com/2013/01/quale-museo-per-i-social-network.html ""
[2]: http://www.cinematheque.fr/fr/dans-salles/rendez-vous-reguliers/fiche-manifestation/turkish-delices-turks-fruit,14944.html "L'evento segnalato sul sito della Cinémathèque, in francese"
[3]: https://twitter.com/cinemathequefr/status/295459959695605760 "La prima lamentela su Twitter, in francese, ed inglese"
[4]: https://twitter.com/cinemathequefr/status/295600097482383361 "La seconda lamentela su Twitter, in francese"
[5]: https://twitter.com/cinemathequefr/status/295622617736548353 "La terza lamentela su Twitter, in francese"
[6]: http://passouline.blog.lemonde.fr/2009/04/13/tati-nom-dune-pipe/ "Resoconto in francese"
[7]: http://www.artinfo.com/news/story/26912/nude-painting-will-be-allowed-on-london-tube/ "La conclusione del caso londinese, in inglese"
[8]: https://twitter.com/cinemathequefr/status/295622617736548353 "Preoccupazione della Cinémathèque su Twitter, in francese"
[9]: https://twitter.com/nitot/status/295603186440470528 "Osservazione in francese"
[10]: http://easy-ebusiness.fr/webmarketing/reseaux-sociaux/infographie-les-musees-parisiens-sur-les-reseaux-sociaux/ "Secondo le semplicistiche logiche metriche del settore"