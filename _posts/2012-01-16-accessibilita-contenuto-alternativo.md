--- 
title: "Accessibilità: contenuto alternativo"
layout: post
status: publish
tags: 
- Accessibilità
- La vita di Zeriuno
type: post
published: true
---
Cosa abbastanza rara per essere sottolineata (questa è l&#8217;ultima volta, promesso) nel <a href="/2012/01/14/contemplazione-estetica-senza-parole-quasi-per-una-volta.html" title="Contemplazione estetica, senza parole (quasi), per una volta, su Zeriuno">mio ultimo articolo</a> troneggiava un'immagine.
Non so quanti se ne siano accorti, ma all'immagine è attribuito un contenuto alternativo, frutto di attenzione per l'accessibilità numeriale e di un'infarinatura avuta grazie a <span lang="fr">Magali Oualid</span> ed al seminario <a href="//invisu.inha.fr/Programme-2011-2012" title="Il programma del corso, in francese, sul sito dell'unità di ricerca INVISU" lang="fr">Les TIC et l'art</a>.<br>
Per rendere pienamente accessibile il contenuto di una pagina internet è necessario, <i>inter alia</i>, attribuire un contenuto alternativo alle immagini in caso queste non abbiano un ruolo puramente decorativo ma siano vettori di contenuto. Come attribuire un contenuto alternativo ad un'immagine che non sia puramente testuale, trascrivendone una descrizione? Lavorando all'<a href="//www.inha.fr/" title="Il sito ufficiale dell'INHA, in francese, ma anche italiano, inglese, spagnolo e tedesco">INHA</a>, <span lang="fr">Magali Oualid</span> si è posta la domanda e l'ha posta intorno a sé, senza riuscire tuttavia a trovare una risposta condivisa. La sua proposta è di trattare l'immagine sistematicamente come eccezione, nell'ambito della storia dell'arte, e non attribuirle contenuto alternativo, ed ha suggerito che l'argomento venga affrontato al forum europeo dell'accessibilità (26 Marzo 2012, Parigi). Se qualcuno dei lettori ha delle idee e competenze in merito, sappia che può essere prezioso, perché attualmente nessuno si è dichiarato pronto per tenere una relazione in merito: segno che una relazione è assolutamente necessaria.

Questa è anche un'occasione per un altro invito: se qualcuno visitando Zeriuno si serve di strumenti di accessibilità, me lo dica, e mi segnali le eventuali mancanze.