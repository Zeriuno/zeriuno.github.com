--- 
title: Visualizzare dati, strumenti informatici
layout: post
date: 2012-12-10
status: publish
tags: 
- Dati
type: post
published: true
---
[Nell'articolo precedente][5] ho esposto metodi di visualizzazione dei dati ad occhio nudo: nessuna scoperta, ma una consapevolezza riacquisita, ed un po' di attenzione all'interazione tra strumenti differenti.Ma visualizzare dei dati allo stesso modo può essere fatto anche con il computer, ovviamente, e malgrado non sia perfettamente a mio agio con le soluzioni in rete, credo interessante presentare due servizi che ho scoperto (c'è una soluzione valida anche non in linea: Scrivener, ma non ne parlerò questa volta).

Una soluzione possibile è [<span lang="en">Corkboard</span>][1] (pienamente compatibile solo con <span lang="en">Firefox, Chrome</span> e Safari): un muro di sughero, ovviamente fittizio, potenzialmente infinita, da riempire con post-it. Delle funzioni sono disponibili solo con un abbonamento (4,99 dollari statunitensi al mese), ma anche la formula gratuita può essere sufficiente, a seconda dei vostri bisogni: atterrando sul sito potete subito creare delle note, e copiare l'indirizzo vi basta per condividere questa lavagna o consultarla da un qualunque <span lang="en">computer</span> connesso ad internet.

Un altro sistema è [Trello][3], che mi ha segnalato [Nicola Losito][2]. Più che meramente mostrarli, Trello è utile soprattutto per **organizzare** i dati. Le note create, infatti, sono organizzate in colonne, e questo può servire per associare, ad esempio, ogni colonna ad una fase del lavoro (Appunto, Prima bozza, Stesura, Rilettura, Finito) e le schede possono essere spostate da una colonna all'altra. Trello è unicamente in linea, richiede un'iscrizione, è gratuito e disponibile anche tramite delle applicazioni per <span lang="en">Android</span> e <span lang="en">iOS</span>. Uno strumento potente e molto interessante, particolarmente per gestire lavori di gruppo, come sottolinea il video di presentazione (vediamo se riesco ad integrarlo, altrimenti è [qui][4]), ma che può essere facilmente piegato a seconda dei propri scopi.

<iframe width="630" height="472" src="http://player.vimeo.com/29183832"
        frameborder="0" allowfullscreen="allowfullscreen"></iframe>

[1]: http://corkboard.me/ "Cork Board, in inglese"
[2]: http://koolinus.net "Nicola Losito, il suo blog"
[3]: http://trello.com/ "Trello, in inglese"
[4]: http://vimeo.com/29183832 "Presentazione di Trello, in inglese"
[5]: /2012/12/05/visualizzare-i-dati-con-fogli-di-carta.html