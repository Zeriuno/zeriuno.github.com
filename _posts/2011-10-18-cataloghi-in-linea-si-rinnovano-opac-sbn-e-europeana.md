jpg--- 
title: "Cataloghi in linea si rinnovano: OPAC SBN (e Europeana)"
layout: post
status: publish
tags: 
- Biblioteche
- Cataloghi in linea
- Ricerca
type: post
published: true
---
L’<a title="Catalogo del servizio bibliotecario nazionale" href="http://opac.sbn.it/"><abbr title="Online Public Access Catalog " lang="en">OPAC</abbr> <abbr title="Sistema Bibliotecario Nazionale" lang="it">SBN</abbr></a> si è recentemente aggiornato, ed è piacevole osservare che prende in considerazione come un catalogo, ormai, possa dirsi efficiente se a disposizione di chi lo consulta non mette solo delle informazioni ma anche i mezzi per servirsene<a id="fnref:1" class="footnote" title="see footnote" href="1">1</a>. Al di là della veste grafica e di tutte le <a title="Documento in formato pdf riassuntivo delle nuove caratteristiche dell'OPAC SBN" href="http://www.iccu.sbn.it/upload/documenti/NUOVO_OPAC_SBN_CARATTERISTICHE.pdf">novità introdotte</a>, per ora mi preme sottolineare alcuni aspetti, forse non tutti dovuti alla nuova versione. Tuttavia che siano eredità della versione vecchia o frutto della nuova livrea, la loro pertinenza non cambia.
<h2 id="osservazioni">Osservazioni</h2>
<blockquote>Nella ricerca monocampo, in home page, vengono presentati “suggerimenti”, basati sulle ricerche effettuate dagli utenti.<a id="fnref:2" class="footnote" title="see footnote" href="2">2</a></blockquote>
Partendo dall’inizio, lanciare una ricerca, constato che questa novità ancora non mi è risultata utile: io e gli altri utenti non sembriamo proprio in sintonia.

<img title="detlef hei... heidegger" src="/immagini/opac1.jpg" alt="Ricerca dell'utente e suggerimenti del sito: detlef hei... heidegger" />

Fatto curioso, il campo di ricerca è <i lang="en">case sensitive</i> (ossia distingue tra maiuscole e minuscole, quindi A≠a).

<img title="Giulio Bor... giulio" src="/immagini/opac2.jpg" alt="Ricerca dell'utente e suggerimenti del sito: Giulio Bor... giulio" />
<i>I suggerimenti usando le maiuscole.</i>

<img title="giulio bor... borromeo carlo" src="/immagini/opac3.jpg" alt="Ricerca dell'utente e suggerimenti del sito, ma senza le maiuscole: giulio bor... borromeo carlo" />
<i>I suggerimenti usando le minuscole, senza sorprese più numerosi.</i>

Svolta la ricerca, i risultati possono essere stampati o inviati a un dato indirizzo di posta elettronica, sia quelli selezionati, sia tutti i risultati, senza doverli selezionare tutti, uno dopo l’altro.
Scegliendo <i>Stampa</i> si ottiene una visualizzazione spoglia, che, a seconda delle possibilità che offre il vostro computer, può essere anche salvata come documento pdf.

<img title="Visualizzare, stampare, inviare le schede" src="/immagini/opac4.jpg" alt="Visualizzare, stampare, inviare le schede" />

<img title="Phyllis Dearborn Massar, Felice Giani Drawings at the Copper-Hewitt Museum" src="/immagini/opac5.jpg" alt="Phyllis Dearborn Massar, Felice Giani Drawings at the Copper-Hewitt Museum" />
<i>La visualizzazione per la stampa.</i>

<img title="Un pdf a partire dalla visualizzazione per la stampa" src="/immagini/opac6.jpg" alt="Un pdf a partire dalla visualizzazione per la stampa" />
<i>Farne un documento <abbr title="Portable Document Format" lang="en">pdf</abbr>, in <span lang="en">Mac <abbr title="Operative System" lang="en">OS</abbr> X</span>.</i>

Ottimo, eppure qualcosa, manca già ad una prima occhiata. Un dettaglio, ma niente affatto inutile: un tasto che selezioni tutti i risultati della pagina; eventualmente, si possono poi rimuovere dalla lista due o tre titoli ed scegliere così sette schede su dieci con quattro gesti. Una miglioria che, spero, apparirà.

Al di là dei risultati, una ricerca mostra anche una serie di filtri, a destra, dove sono anche i numeri delle pagine (i numeri forse sono poco messi in evidenza), utili sia per raffinare la ricerca che per allargarla.

<img title="I filtri, a destra" src="/immagini/opac7.jpg" alt="I filtri, a destra" />

<i>È sempre lo stesso sito, ho solo cambiato le opzioni di visualizzazione, premendo sulla A bianca su sfondo nero che vedere sopra al logo del <abb title="Ministero per i beni e le attività culturali" lang="in">Mibac</abbr>.</i>
<h2 id="punticritici">Punti critici</h2>
Un catalogo, lo dicevamo, deve anche permettere a chi lo consulta di usare le informazioni, ed abbiamo già visto come qualcosa sia previsto a questo scopo, ma non si tratta dell’unico aspetto da segnalare in merito.
<blockquote>Viene offerta la possibilità di costruire bibliografie con strumenti quali <span lang="en">Endnote, Refworks</span>, etc.</blockquote>
Questa è una delle novità segnalate. Io già sentii parlare di Refworks, e persino aprii un conto. Ma all’epoca non ne avevo bisogno ed era uno strumento largamente al di sopra delle mie necessità. Qualche lettore usa uno dei due programmi citati?
<a title="Il sito ufficiale di Endnote" href="http://www.endnote.com/" lang="en">Endnote</a> è un programma per <span lang="en">Windows</span> e <span lang="en">Mac</span>, <a title="I prezzi di Endnote" href="http://www.ritme.com/it/ordinare/isi.html">a pagamento</a>. <a title="Il sito ufficiale di RefWorks" href="http://www.refworks.com/">RefWorks</a> è, analogamente, un servizio a pagamento, ma in linea. Molti possono accedervi grazie agli abbonamenti che spesso scelgono di sottoscrivere le istituzioni (nel mio caso fu tramite l’università)<a id="fnref:3" class="footnote" title="see footnote" href="3">3</a>.

Io trovo lodevole che si sia voluto facilitare il lavoro dei ricercatori. Sono perplesso, tuttavia, per la scelta, da parte di un’istituzione pubblica, l’Istituto Centrale per il Catalogo Unico delle Biblioteche italiane e per le informazioni bibliografiche, di fornire strumenti specificamente concepiti per un soggetto privato e commerciale, <span lang="en">Endnote</span> e <span lang="en">Refworks</span>. Questi due, infatti, non sono gli unici sistemi di catalogazione di riferimenti bibliografici: ho già parlato di <span lang="en">Bookends</span> (<a title="Era in vendita, insieme ad altri; segnalavo che ne ho letto pareri positivi e che sembra essere bene integrato con Mellel" href="/2011/09/09/in-pigiama-bianco-a-pois-rossi/">qui</a> e <a title="Un grafico grazie a Bookends" href="http://zeriuno.wordpress.com/2011/10/13/un-grafico-passando-per-bookends/">qui</a>) e spero di avere modo in futuro di segnalare Mendeley (che, per esempio, <a title="La scheda bibliografica di Studi sul disegno padano del Rinascimento" href="http://storiedellarte.com/2011/09/sul-disegno-padano-del-rinascimento.html">usa</a> Sergio Momesso).
Il nuovo <abbr title="Online Public Access Catalog " lang="en">OPAC</abbr> <abbr title="Sistema Bibliotecario Nazionale" lang="it">SBN</abbr>, dunque, sembra favorire due soggetti, privati e commerciali, tra i varii esistenti, turbando la concorrenza nel settore. Questo fa purtroppo di una scelta nata da una preoccupazione giusta ed alimentata da buone intenzioni una decisione critica e criticabile. Eppure questa non è e non vuole essere una critica all’<abb title="Istituto Centrale per il Catalogo Unico" lang="it">ICCU</abbr>, l’istituzione responsabile dell’<abbr title="Online Public Access Catalog " lang="en">OPAC</abbr> <abbr title="Sistema Bibliotecario Nazionale" lang="it">SBN</abbr>, che non è il solo soggetto ad essersi mostrato un po’ impacciato in questi ambiti<a id="fnref:4" class="footnote" title="see footnote" href="4">4</a>.

Come conciliare diversamente la volontà di aiutare il lavoro dei ricercatori ed i doveri di terzietà ed imparzialità di una istituzione pubblica? In questo caso io credo che una buona soluzione sarebbe l’adozione di standard. Sta all’<abbr title="Online Public Access Catalog " lang="en">OPAC</abbr> <abbr title="Sistema Bibliotecario Nazionale" lang="it">SBN</abbr> ed ai suoi omologhi internazionali scegliere uno standard adatto, eventualmente tramite un dialogo con le parti in causa. In seguito sta ai singoli soggetti privati lavorare per piegare il formato scelto alle loro esigenze specifiche: tutti avrebbero pari possibilità, e sarebbe loro l’onere di lavorare per fornire un servizio migliore di quello dei concorrenti.

Lo dicevo, si tratta di una goffaggine che non va imputata esclusivamente all’ICCU, ma che riguarda quasi tutti gli attori pubblici più attivi oggi. Chi conosce l’entusiasmante progetto di <a title=" Il sito Europeana" href="http://europeana.eu/">Europeana</a> avrà forse notato che anche questo sito è stato ridisegnato recentemente. Tra le novità, annunciate anche sul loro <a title="L'annuncio del nuovo sito di Europeana" href="http://blog.europeana.eu/2011/10/redesigned-europeana-launched/">blog</a>, mi ha colpito l’insistenza portata sul ruolo di <a title="Facebook, non che abbiate bisogno di me per trovarlo" href="http://www.facebook.com" lang="en">Facebook</a> (i riquadri rossi sono una mia evidenziatura).

<img title="Europana si fregia dell'integrazione di Facebook" src="/immagini/opac8.jpg" alt="Europana si fregia dell'integrazione di Facebook" />

E così analogamente, Europeana valorizza uno (due contando <a title="Superfluo, ma vi indirizzo comunque verso Twitter, se volete" href="http://twitter.com/" lang="en">Twitter</a>) degli attori commerciali che esistono nell’ambito dei <span lang="en">social network</span> (cito solo tre rivali, tra i meno noti: <a title="Identi.ca" href="http://identi.ca/">Identi.ca</a>, <a title="Diaspora è ancora in versione Alfa" href="https://joindiaspora.com/">Diaspora</a> e <a title="Quora è su invito, al momento" href="http://www.quora.com/">Quora</a>).

L’argomento è vasto ed ancora poco esplorato, ed una riflessione approfondita in questi ambiti sembra appena iniziata: la <a title="In questo pdf a partire dalla seconda pagina viene spiegato il provvedimento del CSA nei riguardi dei social network nei media" href="http://www.csa.fr/upload/publication/expansion_express_itw_egabla.pdf">presa di posizione</a> del <span lang="fr">Conseil Supérieur pour l’Audiovisuel</span> francese ha sorpreso, ma deve fare riflettere, noi tutti. I <span lang="en">social network</span> sono aziende come le altre, e se non viene fatto per riportare una notizia, nominarli equivale a pubblicizzarli.

<del>Da ultima, una spiegazione. Tra poche righe, in coda a quest’articolo, viene offerta la possibilità di condividere quest’articolo tramite <span lang="en">Facebook</span> e <span lang="en">Twitter</span>: pubblicità, selta inopportuna? Sicuramente opzione sgradita, a me innanzi tutto, che non l’ho scelta. Quel che ho scelto è stato il tema di <span lang="en">Wordpress</span> per il mio blog, basandomi su altri parametri, e solo dopo ho scoperto che questo comportava anche i tasti in questione: a differenza dell’<abb title="Istituto Centrale per il Catalogo Unico" lang="it">ICCU</abbr> e di Europeana, non ho lavorato per avere questa funzione.
Modificherei il tema per eliminarli, e per apportare qualche altra miglioria al blog, ma per averne la possibilità dovrei pagare una certa cifra a <span lang="en">Wordpress</span>, e oltre che tempo ed energie non ho (ancora?) deciso di investire finanze in Zeriuno.</del>

<i>Giovedì 3 Novembre 2011</i>

Tutto diventa più semplice quando viene spiegato: basta deselezionare una casella al momento della pubblicazione!
<div class="footnotes">

<hr />

<ol>
	<li id="fn:1">Eppure un catalogo inefficiente purchessia è sempre meglio di un catalogo perfetto che non sia.<a class="reversefootnote" title="return to article" href="1"> ↩</a></li>
	<li id="fn:2">Questa citazione e la seguente riportano delle parole del documento che presenta le <a title="Documento in formato pdf riassuntivo delle nuove caratteristiche dell'OPAC SBN" href="http://www.iccu.sbn.it/upload/documenti/NUOVO_OPAC_SBN_CARATTERISTICHE.pdf">novità del portale</a><a class="reversefootnote" title="return to article" href="2"> ↩</a></li>
	<li id="fn:3">Osservazione a margine ma non del tutto marginale: prima di contare su questo strumento e analoghi per il proprio lavoro, è bene porsi delle domande in quanto alla durata dell’accessibilità ai dati. <a title="Annuncio di RefWorks che vanta una perennità dei conti degli utenti - Documento in formato pdf" href="http://www.refworks.com/content/news/RefWorksAlumni.PR.Final.9-09.pdf">Questo annuncio</a> non è che falsamente rassicurante.<a class="reversefootnote" title="return to article" href="3"> ↩</a></li>
	<li id="fn:4">Nell’ambito delle applicazioni per telefoni cellulari, per esempio, non si contano le iniziative di istituzioni pubbliche che, con un comportamento dal poco consapevole al colpevole, preferiscono un sistema operativo ad un altro.<a class="reversefootnote" title="return to article" href="4"> ↩</a></li>
</ol>
</div>
