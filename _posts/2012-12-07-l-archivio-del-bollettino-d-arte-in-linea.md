--- 
title: L'archivio del Bollettino d'Arte in linea
layout: post
date: 2012-12-07
status: publish
tags:
- Risorse
type: post
published: true
---
Da qualche mese guardavo con un po' d'astio una sezione del sito del Bollettino d'Arte. Non ne ho più motivo, e non solo perché l'annuncio che i lavori in corso per la costituzione dell'archivio numeriale della rivista sono conclusi, ma anche perché il risultato è lodevole: la prima serie del periodico è [in linea e scaricabile][1]. Lo strumento di ricerca del sito sembra funzionare ed i documenti <abbr title="Portable Document Format" lang="en">pdf</abbr> messi a disposizione non sono in formato immagine. Solo la prima parte del titolo dei documenti mi causa qualche interrogazione, cercando di capire quale criterio è stato usato ([i miei sono questi][2]) per generare questa sfilza di numeri
>1347022523267_5_-_Gino_Fogolari_p.23.pdf

Complimenti quindi al Bollettino d'Arte, sperando che questo slancio possa proseguire mettendo a termine a disposizione del pubblico tutti i numeri non più acquistabili rendendo accessibile su internet l'archivio completo della rivista (tanto più che recentemente l'archivio fisico è stato in buona parte [alleggerito][5], cedendo gli ultimi esemplari conservati di numeri della quarta serie).

Fatto questo mancherà solo un ultimo sforzo al periodico per essere sinceramente encomiabile: preoccuparsi dell'accessibilità (come lo prescrive la legge Stanca). Non nominalmente, tramite [una dichiarazione][3] non accurata al riguardo, ma prendendo le misure necessarie. Correggendo i numerosi errori del codice del sito (possono essere verificati dal [Validatore del W3C][4]) ed utilizzando correttamente l'attributo `lang` per segnalare le parole non italiane. Ad esempio: <span lang="en">Digital Library</span>, se proprio viene preferito alla ben decorosa designazione <i>Archivio numeriale</i>, in [questa pagina][6] dovrebbe essere identificato da *lang="en"*.
Manca così poco per completare un buon lavoro che sarebbe un peccato non farlo.

[1]:http://www.bollettinodarte.beniculturali.it/opencms/export/BollettinoArteIt/sito-BollettinoArteIt/MenuPrincipale/DigitalLibrary/index.html "Sul sito della rivista"
[2]:/2011/12/07/anagrafe-dei-bit-nominare-il-materiale-bibliografico.html "Anagrafe dei bit"
[3]: http://www.bollettinodarte.beniculturali.it/opencms/export/BollettinoArteIt/sito-BollettinoArteIt/MenuTop/Accessibilita/index.html "Accessibilità secondo il sito del Bollettino d'Arte"
[4]: http://validator.w3.org
[5]: http://www.bollettinodarte.beniculturali.it/opencms/export/BollettinoArteIt/sito-BollettinoArteIt/Contributi/Editoria/BollettinoArte/Home/visualizza_asset.html_1317613225.html "Segnalazione dell'alleggerimento dell'archivio della rivista"
[6]: http://www.bollettinodarte.beniculturali.it/opencms/export/BollettinoArteIt/sito-BollettinoArteIt/Contributi/Editoria/BollettinoArte/News/visualizza_asset.html_263200442.html "Qui"