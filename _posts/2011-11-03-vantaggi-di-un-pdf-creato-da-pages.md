--- 
title: Vantaggi di un pdf creato da Pages
layout: post
status: publish
tags: 
- Computer
- Scrittura
meta: 
  jabber_published: "1320350022"
  email_notification: "1320350023"
  _edit_last: "24994084"
type: post
published: true
---
Questo blog ne è testimone: è da poco che sto usando Mellel, e prima gli ho a lungo preferito <span lang="en">Pages</span>, l’alter ego Mac di <span lang="en">Word</span>. <span lang="en">Pages</span> è sicuramente meno potente di <span lang="en">Word</span> e meno diffuso, pregi principali dei programmi <span lang="en">Office</span>. <span lang="en">Numbers</span>, <span lang="en">Pages</span> e <span lang="en">Keynote</span>, gli elementi del pacchetto <span lang="en">iWork</span>, invece, sono innanzi tutto semplici da usare, una caratteristica che non è, mi pare, la prima che venga naturale associare ai concorrenti <span lang="en">Microsoft</span>.

Forse non è passato inosservato: su questo blog le note<a title="see footnote" href="1">1</a> non funzionano per nulla come dovrebbero. In teoria pigiando sul riferimento, la schermata dovrebbe spostarsi automaticamente dal testo all’annotazione a piè di pagina e viceversa, cosa che non accade punto, malgrado diverso tempo speso a cercare di capire quale stringa di <abbr title="Hyper Text Markup Language" lant="en">HTML</abbr> usare, il problema sta in Wordpress. Ho deciso che per ora va bene così, me ne occuperò forse un giorno.

Ebbene, <span lang="en">Pages</span> è più semplice e fa tutto da solo: stavo lavorando con un <abb title="en" lang="Portable Document Format">pdf</abbr> creato con lo strumento esportazione del programma e mi sono reso conto che la segnalazione della nota funziona come un rinvio alla nota stessa, come dovrebbe essere in questo stesso articolo.

<img title="Passare dal testo alla nota" src="/immagini/nota1.jpg" alt="Passare dal testo alla nota" />

Funziona, molto semplicemente, e quando le cose funzionano è così bello. Quello che non funziona, invece, è il ritorno al testo, mi pare.

Non è una grande scoperta, anzi si tratta proprio di un piccolo passo per un uomo e di un mezzo passo di formica per l’umanità. Però è pur sempre un passo in avanti!