--- 
title: "Due corsi per l'accessibilit\xC3\xA0"
layout: post
status: publish
tags: 
- "Accessibilit\xC3\xA0"
- Altrove
meta: 
  jabber_published: "1328074003"
  email_notification: "1328074004"
  _edit_last: "24994084"
  type: post
published: true
---
<p>È stata pubblicata sul numero 13 della Gazzetta Ufficiale del 17 Gennaio 2004, la legge 9 Gennaio 2004, n.4, meglio nota come <i>Legge Stanca</i>. Potete <a href="//www.pubbliaccesso.gov.it/normative/legge_20040109_n4.htm" title="La legge Stanca">leggerla qui</a>, e, particolarmente se producete contenuti su internet, credo sia importante cercare di conoscerla; chi realizza, in tutto o in parte, siti per la pubblica amministrazione, è tenuto a conoscerla e rispettarla.</p>

<p>Io purtroppo non la consoco ancora abbastanza bene, né conosco a sufficienza le misure da adottare: chi fosse nella mia stessa condizione e volesse rimediare sappia che l&#8217;Università degli studi di Siena prepara due corsi su questi temi; <a href="//www.comunicatistampa.unisi.it/dett_comunicato.php?idcs=4831" title="Università degli studi di Siena, comunicato stampa">dal comunicato stampa</a>.</p>

<blockquote>
  <p>Accessibilità universale e progettazione per tutti, accessibilità universale e beni culturali per tutti: su questi temi si incentrano i due corsi di formazione promossi dall’Università di Siena, che avranno inizio il 2 marzo e che sono stati presentati questa mattina alla stampa, presso il Rettorato.<br>
Patrocinati dal Comune di Buonconvento, dall’associazione Handy Superabile, dal Comune di Siena, dalla Fondazione Musei Senesi, dalla Scuola Edile Senese e dall’Associazione Nazionale Mutilati e Invalidi Civili (ANMIC), i corsi, che vedono dunque il coinvolgimento di importanti enti attivi sul territorio, hanno lo scopo di inquadrare il corretto approccio al tema dell&#8217;accessibilità e del superamento delle barriere architettoniche e cognitive, e di approfondire la conoscenza e l&#8217;applicazione delle complesse normative in materia. La finalità è di promuovere e sviluppare la cultura dell&#8217;accessibilità, intesa anche come possibilità di superamento degli ostacoli all’interno di tutti gli spazi, anche di quelli espositivi, museali e in generale dedicati alla fruizione dei beni culturali.<br>
“L’Università di Siena, attraverso strutture specifiche – spiega la professoressa Lucia Sarti, delegata del Rettore all’Accesso e frequenza studenti disabili, e direttore dei corsi di formazione – è da anni impegnata su questi temi. L’ufficio Accoglienza disabili, nell’ambito dei servizi agli studenti, e il Laboratorio dell’Accessibilità Universale, operano per l’inclusione degli studenti e delle studentesse con disabilità, promuovendo la cultura dell’accessibilità in Ateneo e sul territorio, anche grazie alla collaborazione con i suoi attori istituzionali. Questi due corsi di formazione, che si concentrano su due ambiti di particolare rilievo, sono un esempio di come sia possibile concretamente promuovere la cultura dell’inclusione sociale”.<br>
Le lezioni dei due corsi, che avranno la durata di 12 settimane, si terranno presso il laboratorio dell’Accessibilità Universale di Buonconvento, il venerdì pomeriggio e il sabato mattina.<br>
Requisito di accesso è il diploma di scuola secondaria superiore.<br>
Le iscrizioni rimarranno aperte fino al 17 febbraio prossimo, secondo quanto previsto dai bandi pubblicati sul sito dell’Università di Siena <a href="//www.unisi.it" title="Università degli studi di Siena">www.unisi.it</a> .<br>
Per informazioni, tel. 0577 806172, 0577 232250, e-mail: uffdisabili@unisi.it, labaccuniversale@unisi.it</p>
</blockquote>

<p>A proposito di accessibilità il <a href="//www.polomuseale.firenze.it/" title="Polo Museale Fiorentino">nuovo sito del Polo Museale Fiorentino</a> mi è parso una buona realizzazione; quello <a href="//www.brera.beniculturali.it/" title="Pinacoteca di Brera">della Pinacoteca di Brera</a>, invece, magraldo una <em><a href="//www.brera.beniculturali.it/Page/t01/view_html?idp=259" title="Dichiarazione di accessibilità">dichiarazione di accessibilità</a></em>, mi sembra manchevole. Questo sull&#8217;accessibilità: i contenuti, purtroppo, mi deludono in entrambi i casi.</p>