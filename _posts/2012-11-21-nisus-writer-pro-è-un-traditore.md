--- 
title: Nisus Writer Pro è un traditore
layout: post
date: 2012-11-21
status: publish
tags: 
- Scrittura
- Nisus Writer Pro
- PDF
- Mac
type: post
published: true
---
Dopo avere riposto grandi speranze in [Mellel][0], mi sono allontanato da questo programma, per via di un funzionamento un po' rigido e farraginoso. Il mio lavoro sembrava dovere sottostare alle regole del programma: un capovolgimento radicale delle attese, le mie se non altro, ossia che, al contrario, uno strumento faciliti il lavoro ed assecondi le mie esigenze.
Dall'entusiasmo al distacco, il percorso è stato registrato per certi aspetti nell'umore delle osservazioni pubblicate su Zeriuno ([qui][1], poi [qui][2] e [qui][3]). Nel mio approdo ad un altro strumento, [<span lang="en">Nisus Writer Pro</span>][4] (come Mellel unicamente disponibile per <span lang="en">Mac OS X</span>), sono stato più cauto, e dopo averlo usato per un paio d'anni, ne ho valutato i pregi, ma anche i difetti.

Il difetto senza dubbio maggiore è quello più nascosto, ed emerge solo al momento della creazione del PDF. È lì che ho scoperto che i rinvii ad altre pagine, neri, all'interno di Nisus, nel PDF apparivano in blu, come dei collegamenti ipertestuali in HMTL (per significare al lettore che i collegamenti sono attivi e possono essere premuti). Preoccupazione lodevole, se non fosse che non a tutti la soluzione conviene, e dopo avere creato numerosi collegamenti incrociati per permettere al lettore di seguire e cogliere la coerenza del ragionamento, la scoperta può essere molto sgradevole. Una via d'uscita per questo comportamento aberrante fortunatamente esiste, anche se non segnalata nel manuale dell'utente.

I passaggi necessari sono pochi, si fanno percorrendo la finestra del documento dall'alto verso il basso, nelle aree inquadrate di verde.

<img title="Cambiare i rinvii, primo passo" src="/immagini/nisuspdf1.gif" alt="">

* Visualizzare il foglio di stile del documento (in alto a sinistra, terzo bottone da sinistra).
* Premere sulla voce *Collegamento PDF - Riferimento incrociato*
* Selezionare il testo di esempio *Sopra la panca la capra campa*
* Usare la combinazione *control clic*
* Selezionare dal menù contestuale la voce <span lang="en">Font</span> e poi *Mostra colori testo*

<img title="Cambiare i rinvii, secondo passo" src="/immagini/nisuspdf2.gif" alt="">

A questo punto il più è fatto: resta solo da spostare verso il fondo il cursore della finestra che si apre, per ottenere un banale ed anonimo nero.

Semplice, eppure la funzione resta un aspetto problematico per <span lang="en">Nisus Writer Pro</span>, fondato (come quasi tutti gli altri programmi di videoscrittura) sul fatto che ciò che appare allo schermo è il risultato definitivo. Sintetizzato nell'acronimo inglese <span lang="en">WYSIWYG</span>, questo principio si avvicina alla definizione (parodica, ma non troppo) che ne da [Nonciclopedia][6] decisamente troppo spesso, come in questo caso.

[0]:http://www.mellel.com/ "Il sito di Mellel"
[1]:/2011/09/09/in-pigiama-bianco-a-pois-rossi.html "Inaugurazione di Zeriuno, elogiativo"
[2]:/2011/10/12/gli-strumenti-di-revisione.html "Strumenti di revisione, ottimista"
[3]:/2011/10/19/mellel-supplire-alla-mancanza-dei-commenti-note-ed-evidenziatore-2 "Commenti assenti: speranzoso"
[4]:http://nisus.com/ "Il sito dell'editore"
[6]:http://nonciclopedia.wikia.com/wiki/WYSIWYG "Ciò che vedi è ciò che non potrai mai ottenere"