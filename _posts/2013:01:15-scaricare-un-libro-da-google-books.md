--- 
title: Scaricare un libro da Google Books
layout: post
date: 2013-01-15
status: publish
tags: 
- Ricerca
type: post
published: true
---
Una delle conseguenze del nuovo assetto, più compatto e coerente, di <span lang="en">Google</span> riguarda i libri: il progetto, prima blandamente integrato al resto dell'ecosistema, è stato ricollocato nel centro del nuovo strumento commerciale della società, <span lang="en">Google Play</span>, il negozio della società.

L'altro giorno ho voluto scaricare uno dei libri digitalizzati dal motore di ricerca, ed ho potuto constatare che non era più dove mi sarei aspettato di trovarlo.

<img src="/immagini/googlebooks1.gif" title="Google Books vuoto, andare su Google Play" alt="Dalla pagina di Google Libri si viene reindirizzati verso Google Play">

Un po' adescatore e (conseguentemente) mendace, il pulsante a sinistra <span lang="en">EBOOK - FREE</span> rinvia verso <span lang="en">Google Play</span>, dove è meno facile trovare quello che si è venuti a cercare (un libro elettronico, per tacere del prezzo). Confrontandomi per la seconda volta con il problema di come ottenere il libro, e dovendo per la seconda volta rovistare un po', ho deciso di mettere tutto per iscritto (con grande beneficio, altrui ed anche mio, mi auguro).

1. È necessario un profilo utente presso <span lang="en">Google</span> (alcuni, non volendo farsi sorvegliare dal motore di ricerca, vorranno usare un utente fittizio: sappiano che il comportamento può essere non innocente se non di rilevanza penale).

<img src="/immagini/googlebooks2.gif" title="La terza scheda, un po' nascosta" alt="Selezionare la terza delle voci: Overview, Reader Reviews, How to Read">

2. Delle diverse schede che offre la pagina, bisogna scegliere <span lang="en">HOW TO READ</span>. Questa consente di scaricare una versione <abbr title="Portable Document Format" lang="en">PDF</abbr> e di non essere obbligati a servirsi delle applicazioni di <span lang="en">Google</span>.
3. Se anche una verione <abbr title="Electronic Publishing" lang="en">epub</abbr> non è disponibile, ricorrete a [Calibre][1] (indipendentemente dal votro Sistema Operativo), egli può!

A proposito, parlando di <span lang="en">Google Books</span>: qualcuno sa se effettivamente è stato portato a compimento il progetto di digitalizzazione con la collaborazione di <abbr title="Ministero per i Beni e le Attività Culturali" lang="it">Mibac</abbr> e <span lang="en">Google</span>?

[1]: http://calibre-ebook.com/ "Per scaricare Calibre, in inglese"